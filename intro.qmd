---
title: "Corso di Perfezionamento Post-Laurea" 
format: html 
toc: true
toc-location: left
---

::: {.callout-tip}
## Informazioni

- **Meditazione, Compassione e Gestione Emozionale per le Professioni di Aiuto**
- **Anno Accademico 2025/2026**, IV edizione, Università degli Studi di Firenze
- **Tipologia Corso:** Online e in presenza in formato residenziale (venerdì pomeriggio--domenica fino all’ora di pranzo).
- **Sito web:** [https://ccaudek.github.io/compassion/intro.html](https://ccaudek.github.io/compassion/intro.html)
:::

::: {.callout-note}
- **Posti disponibili:** 25, iscrizione in ordine di arrivo.
- **Durata del corso:** Sei incontri di cui tre residenziali da venerdì a domenica.
- **Periodo di svolgimento:** *Marzo-Aprile 2026*
- **Modalità didattica:** Lezioni frontali, sedute di meditazione, confronti e discussioni di gruppo, esercizi esperienziali.
- **Lingua:** Italiano.
- **Frequenza:** Obbligatoria, è possibile una sola assenza, ai fini del diploma del corso. Il corso verrà accreditato per 48 crediti ECM.  Il numero esatto di crediti ECM potrà subire lievi variazioni in conformità con le procedure previste dal sistema nazionale di accreditamento, trattandosi del primo inserimento del Corso nella piattaforma. L'accreditamento definitivo sarà formalizzato successivamente alla chiusura delle iscrizioni. 
- **Sede del corso:** Firenze presso università in formato online, Istituto Lama Tzong Khapa di Pomaia (Pisa).
- **Scadenza presentazione domande di ammissione:** 30 novembre 2025. Non si consiglia di aspettare per iscriversi, i posti sono limitati.
- **Modalità di selezione:** In ordine di iscrizione.
- **Quota di partecipazione:** 900 euro. A parte si deve pagare la tessera di iscrizione all'Istituto (20 euro), l’alloggio e il pranzo presso l’Istituto (dai costi molto economici). Essendo Istituto buddhista i pasti sono vegetariani (anche per vegani).
- **Agevolazioni/borse di studio:** I costi coprono l’affitto dei locali di Pomaia e il pagamento docenti e sono quindi molto contenuti. Per questo motivo non è possibile offrire borse di studio.
- **Per informazioni:** [perfezionamento.meditazione@dss.unifi.it](mailto:perfezionamento.meditazione@dss.unifi.it)
:::

## Descrizione

L'esperienza clinica e i recenti studi delle neuroscienze stanno confermando l'importanza della pratica meditativa sia sul versante delle capacità di attenzione e consapevolezza sia sul versante della trasformazione delle emozioni distruttive e dello sviluppo degli stati mentali costruttivi.

L'integrazione delle esperienze derivate dalle pratiche contemplative con la clinica orientata alla Mindfulness offre strumenti specifici atti a favorire una migliore comprensione degli stati emotivi e delle modificazioni della coscienza che si manifestano sia nell’operatore che nell’utente.

Le tecniche contemplative relazionali permettono di acquisire e affinare un’attitudine di attenzione e sintonizzazione empatica per una maggiore efficacia dell’intervento clinico ed educativo. Tale attitudine rappresenta il fattore centrale trasversale ai diversi modelli teorico-operativi ed è il fondamento di una matura capacità di prendersi cura di sé e di relazionarsi agli altri in modo empatico ed equilibrato.

## Metodologia

Ogni tematica viene approfondita sul piano teorico e sul piano operativo attraverso l’utilizzo di tecniche e strumenti provenienti dalle tradizioni contemplative, dalla Mindfulness, e da quelle correnti della psicologia che enfatizzano le capacità relazionali e di gestione emozionale dell'individuo.

Il formato del corso avrà un carattere spiccatamente esperienziale in modo da consentire un apprendimento diretto dei contenuti e delle pratiche meditative e interpersonali proposte. Attraverso il potere equilibrante e benefico della presenza mentale e degli stati mentali costruttivi, ogni partecipante avrà la possibilità di sperimentare direttamente il rapporto tra schemi cognitivi, stati emotivi e dimensione corporea.

## Target

Il corso è rivolto a persone interessate a migliorare le proprie competenze nell’ambito delle relazioni di aiuto e delle capacità empatiche. In quest’ottica, la conoscenza dei processi emotivi e della metodologia di gestione delle emozioni viene promossa e sviluppata in funzione delle capacità relazionali individuali.

## Social

Il Corso di Perfezionamento è presente sulle principali piattaforme social. Sulle nostre pagine social puoi trovare curiosità, informazioni sul Corso e testimonianze degli ex-allievi.

- [Facebook](https://www.facebook.com/profile.php?id=100076063716374)
- [Instagram](https://www.instagram.com/mindfulness_method?igsh=MTBvZHFlZmhoazN5Ng%3D%3D&utm_source=qr)
- [LinkedIn](https://www.linkedin.com/in/meditazione-compassione-e-gestione-emozionale-per-le-professioni-di-aiuto-04a972214/)



